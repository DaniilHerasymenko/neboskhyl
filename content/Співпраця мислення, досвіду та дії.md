Отже, чиста думка може і має летіти далі - через ще не подолані рубежі, у нерозвідані землі. Вона вивчає отримані сигнали, інтерпретуючи їх за допомогою гіпотез, які вважає вірогідними. Потім настає час для дії, яка, скориставшись результатами мислення, намагається захопити територію. Інколи їй це вдається. Але здебільшого вона зазнає невдачі. Важливо, щоб розум визнавав помилки, усвідомлював реальність і, відмовляючись від химер, розвінчаних досвідом, пропонував інші гіпотези. Тільки постійна співпраця між мисленням, досвідом і дією здатна приносити - ні, не постійні перемоги, це не відповідає логіці реального світу - момент тиші, щастя та відпочинку під захистом цивілізації.